---
title: Hikmah Melayu
permalink: /resources/hikmah-melayu/hikmahmelayu-1-6/
variant: tiptap
description: ""
third_nav_title: Hikmah Melayu
---
<h5><strong>Hikmah Melayu 1</strong></h5><p><strong>Motif Tenunan Melayu</strong>&nbsp;mengandungi rahsia keilmuan dan keintelektualan Melayu. Selain bertindak sebagai hasil estetika dan kesenian, motif-motif tenunan Melayu menyampaikan makna yang tersirat kepada pemakainya. Hubungan akrab antara masyarakat Melayu dan alam akhirnya membuahkan ilham bagi motif-motif bersangkutan alam. Antaranya termasuklah motif ‘tampuk manggis’ dan ‘pucuk rebung’.&nbsp;</p><div class="isomer-image-wrapper"><img style="width: 100%" height="auto" width="100%" alt="Tampuk Manggis" src="/images/tampuk-manggis.png"></div><p><strong>Tampuk Manggis</strong>&nbsp;merupakan salah satu motif yang lazim dalam tenunan Melayu melambangkan hikmah dan nilai Melayu. Bagi orang Melayu, buah manggis membawa dua nilai simbolik.&nbsp; Kelopak tampuk manggis yang terletak di bahagian bawah buah tersebut menjanjikan apa yang perlu kita penuhi. Jumlah kelopak tampuk adalah sama dengan jumlah ulas isi buah manggis. Isinya yang putih melambangkan ‘kebersihan’, ‘kesucian’ dan ‘keluhuran’ nurani atau hati kita.&nbsp; Hikmahnya adalah marilah kita bersikap luhur dengan memenuhi apa yang telah kita janjikan (Norwani Nawawi, 1989).&nbsp;</p><div class="isomer-image-wrapper"><img style="width: 100%" height="auto" width="100%" alt="Pucuk Rebung" src="/images/pucuk-rebung.png"></div><p><strong>Pucuk Rebung</strong>&nbsp;pula merupakan motif yang diilhamkan daripada pengamatan orang Melayu terhadap sifat pohon bambu. Pohon bambu dianggap sebagai pohon yang berpendirian tinggi dek sifatnya yang tidak mudah rebah sekalipun berhadapan dengan angin yang kencang. Budayawan Melayu mempunyai hikmah bahawa motif pucuk rebung adalah simbolik bagi ‘pohon hayat’ atau ‘bunga semangat’ sebagai manifestasi semula jadi.&nbsp; Namun demikian, satu lagi pendapat ialah motif tersebut mewakili 'gunung' dan berpunca daripada titik Zat Allah. Motif tersebut memberi gambaran terhadap alam syahadah, alam misali dan alam arwah (Mohamad, 1984). Demikian halnya, motif tersebut kadangkala turut disebutkan sebagai motif 'gunungan'.</p><h2>Hikmah Melayu 2</h2><ul><li><p><strong>Hikmah Melayu 2</strong></p><p></p><p><strong>Irama Melayu</strong>&nbsp;terdiri daripada lima rentak asas, yakni Joget, Zapin, Inang, Masri dan Asli. Antara alat-alat muzik yang dimainkan dalam muzik Melayu ialah rebana, gambus, biola, mandolin, gitar, rebab, dan nafiri. Namun, rebanalah yang dianggap sebagai 'ibu' irama Melayu dan merupakan alat muzik asas dalam menentukan irama yang ingin dimainkan.</p><p></p><div class="isomer-image-wrapper"><img style="width: 100%" height="auto" width="100%" alt="Rebana" src="/images/rebana.jpeg"></div><p><strong>Rebana</strong>&nbsp;berasal daripada 'rabbana' yang bererti 'Tuhan kami' dalam bahasa Arab. Rebana pada awalnya sering mengiring lagu-lagu yang bernuansa Arab&nbsp; seperti hadrah dan qasidah. Meski demikian, penggunaan rebana terus bertahan sepanjang zaman kerana ia digunakan dalam muzik-muzik yang lebih kontemporari. Rebana simbolik sebagai detak jantung masyarakat Melayu dan berjaya berfungsi sebagai alat yang memupuk kesatuan dalam masyarakat Melayu. Hal ini dapat dilihat dalam peribahasa 'jika sengaja hendak bercekak pinggang, tinggallah rebana beralih ke gelanggang; tak tahu pipit tak tahu enggang, yang rapat kelak menjadi renggang'.&nbsp;</p><p></p><p></p><div class="isomer-image-wrapper"><img style="width: 100%" height="auto" width="100%" alt="Gambus" src="/images/gambus.jpeg"></div><p><strong>Gambus</strong>&nbsp;merupakan alat muzik bertali yang berasal daripada Parsi, dan sering digunakan dalam muzik zapin dan ghazal. Alat muzik tersebut dipercayai telah memainkan peranan yang besar dalam meningkatkan rasa assabiyah atau kesatuan antara pedagang-pedagang Arab dan masyarakat tempatan sekitar hujung abad ke-13. Terdapat tiga jenis gambus, yakni gambus Hadramaut, gambus Seludang dan gambus Melayu. Gambus sering mengiringi alunan nyanyian ghazal dan kini semakin popular digunakan dalam genre irama Melayu nusantara.</p><p></p><p><strong>Rujukan</strong></p><p>Sahaimi Abd. Manaf dan Ali Rahman. (1987). Rebana: paluan berirama. Selangor: Perbadanan Kemajuan Kraftangan Malaysia.  </p></li></ul><h2>Hikmah Melayu 3</h2><ul><li><p><strong>Hikmah Melayu 3</strong></p></li></ul><p></p><div class="isomer-image-wrapper"><img style="width: 100%" height="auto" width="100%" alt="Jawa Wayang_Kulit_1890" src="/images/jawa-wayang_kulit_1890.jpeg"></div><p><strong>Wayang Kulit</strong>&nbsp;amat jarang dipersembahkan dan dibincangkan di dalam konteks budaya Melayu Singapura. Namun, wayang kulit sebenarnya berpengaruh&nbsp;besar dalam membentuk falsafah dan kosmologi masyarakat Melayu. Antaranya termasuklah penekanan terhadap sikap rendah hati Pak Dogol dan Semar dalam wayang kulit Melayu dan Jawa, serta pohon budi sebagai lambang alam semesta.&nbsp;</p><p>  </p><div class="isomer-image-wrapper"><img style="width: 100%" height="auto" width="100%" alt="Pak Dogol and Semar-01" src="/images/pak-dogol-and-semar-01.jpeg"></div><p><strong>Pak Dogol</strong>&nbsp;merupakan Bentara Guru Agung dalam wayang kulit Melayu. Sekalipun merupakan ketua dewa-dewa, beliau telah menyamar sebagai manusia biasa untuk mengabdikan diri kepada Raja Seri Rama. Tanpa disedari Raja Seri Rama, Pak Dogol sebenarnya berasal daripada golongan yang lebih mulia. Pak Dogol berpegang teguh pada prinsip berkhidmat untuk masyarakat dan sanggup mencemar duli demi kemaslahatan masyarakat sekelilingnya. Hal ini sekali gus mengingatkan kita akan tanggungjawab dan amanah kepada masyarakat sekeliling, tidak kira pangkat mahupun darjat. Watak yang serupa turut dapat dilihat dalam Semar, watak yang serupa dalam wayang kulit Jawa.&nbsp;</p><div class="isomer-image-wrapper"><img style="width: 100%" height="auto" width="100%" alt="Gunungan Wayang" src="/images/background-gunungan-wayang-9.jpeg"></div><p><strong>Pohon Budi</strong>&nbsp;pula merupakan simbol bagi manifestasi ilmu dan zat ketuhanan yang berdiri teguh sejak azali. Setiap persembahan wayang kulit pasti bermula dengan pemaparan pohon budi dalam lenggang beringin sebelum diakhiri seluruh tayangan dengan pacak beringin. Perkara tersebut simbolik sebagai zat ilmu yang kekal abadi dan melampaui batas kehidupan sesebuah masyarakat. Pohon budi dapat dibahagikan kepada dua bahagian utama dan mencerminkan kepercayaan Melayu terhadap konsep dua elemen yang saling melengkapi antara satu sama lain. Hal tersebut serupa dengan konsep 'yin' dan 'yang' dalam budaya Cina dan mencerminkan falsafah budaya Melayu yang berpegang pada budi dan badi, tuhan dan hantu, syurga dan neraka dan sebagainya. Kononnya, kedua-dua perkara mesti hadir dalam dunia untuk memastikan kesejahteraan dalam hidup. Namun lebih penting lagi, penggunaan pohon budi sebagai pemula dan pengakhir panggung sekali gus mencerminkan kesedaran dan penghormatan kepada ilmu.&nbsp;</p><p><strong>Rujukan</strong></p><p>Cawangan Dokumentasi dan Penerbitan. (2003). Wayang Kulit. Kuala Lumpur: Kementerian Kebudayaan, Kesenian Dan Warisan Malaysia.  </p><p>Royal Netherlands Institute of Southeast Asian and Caribbean Studies. (1890). Wayang Kulit 1890. Diperolehi Mac 5, 2018, daripada Wikipedia Commons: <a href="https://upload.wikimedia.org/wikipedia/commons/7/78/Wayang\_Kulit\_1890.jpg" rel="noopener noreferrer nofollow" target="_blank">https://upload.wikimedia.org/wikipedia/commons/7/78/Wayang\_Kulit\_1890.jpg</a>  </p><p>Pemerintah Kota Pangkal Pinang. (2015, September 18). Pagelaran Wayang Kulit. Diperolehi Mac 5, 2018, daripada Pemerintah Kota Pangkal Pinang: <a href="http://pangkalpinangkota.go.id/pagelaran-wayang-kulit/" rel="noopener noreferrer nofollow" target="_blank">http://pangkalpinangkota.go.id/pagelaran-wayang-kulit/</a></p><ul><li><p><strong>Hikmah Melayu 4</strong></p><div class="isomer-image-wrapper"><img style="width:30%" height="auto" width="100%" src="/images/dian_bahasa.png"></div><p>Penerbitan DIAN BAHASA JILID 2 merupakan usaha yang berterusan Pusat Bahasa Melayu Singapura (MLCS), Akademi Guru Singapura, Kementerian Pendidikan Singapura untuk menyediakan wadah rujukan berkaitan bahasa, pedagogi, sejarah dan yang berkaitan dengan teknologi. Dalam usia Pusat Bahasa Melayu sedekad ini, Dian Bahasa terus menyediakan ruang untuk para ilmuwan, Guru Pakar dan ketua guru untuk menyumbangkan hasil kajian yang dijalankan bagi memperbaik pengajaran dan pembelajaran bahasa Melayu di bilik darjah.</p><p><a href="https://academyofsingaporeteachers.moe.edu.sg/docs/librariesprovider6/resources-files/dian-bahasa/dian-bahasa-vol2-content(compressed).pdf?sfvrsn=3fb6282a_2" rel="noopener noreferrer nofollow" target="_blank">DIAN BAHASA JILID 2(.pdf, 13 MB)</a></p><p> ***(PDF file too big!***)</p></li><li><p>Hikmah Melayu 2</p><div class="isomer-image-wrapper"><img style="width:30%" height="auto" width="100%" src="/images/dian_bahasa.png"></div><p>Penerbitan DIAN BAHASA JILID 2 merupakan usaha yang berterusan Pusat Bahasa Melayu Singapura (MLCS), Akademi Guru Singapura, Kementerian Pendidikan Singapura untuk menyediakan wadah rujukan berkaitan bahasa, pedagogi, sejarah dan yang berkaitan dengan teknologi. Dalam usia Pusat Bahasa Melayu sedekad ini, Dian Bahasa terus menyediakan ruang untuk para ilmuwan, Guru Pakar dan ketua guru untuk menyumbangkan hasil kajian yang dijalankan bagi memperbaik pengajaran dan pembelajaran bahasa Melayu di bilik darjah.</p><p><a href="https://academyofsingaporeteachers.moe.edu.sg/docs/librariesprovider6/resources-files/dian-bahasa/dian-bahasa-vol2-content(compressed).pdf?sfvrsn=3fb6282a_2" rel="noopener noreferrer nofollow" target="_blank">DIAN BAHASA JILID 2(.pdf, 13 MB)</a></p><p> ***(PDF file too big!***)</p></li><li><p>Hikmah Melayu 2</p><div class="isomer-image-wrapper"><img style="width:30%" height="auto" width="100%" src="/images/dian_bahasa.png"></div><p>Penerbitan DIAN BAHASA JILID 2 merupakan usaha yang berterusan Pusat Bahasa Melayu Singapura (MLCS), Akademi Guru Singapura, Kementerian Pendidikan Singapura untuk menyediakan wadah rujukan berkaitan bahasa, pedagogi, sejarah dan yang berkaitan dengan teknologi. Dalam usia Pusat Bahasa Melayu sedekad ini, Dian Bahasa terus menyediakan ruang untuk para ilmuwan, Guru Pakar dan ketua guru untuk menyumbangkan hasil kajian yang dijalankan bagi memperbaik pengajaran dan pembelajaran bahasa Melayu di bilik darjah.</p><p><a href="https://academyofsingaporeteachers.moe.edu.sg/docs/librariesprovider6/resources-files/dian-bahasa/dian-bahasa-vol2-content(compressed).pdf?sfvrsn=3fb6282a_2" rel="noopener noreferrer nofollow" target="_blank">DIAN BAHASA JILID 2(.pdf, 13 MB)</a></p><p> ***(PDF file too big!***)</p></li><li><p>Hikmah Melayu 2</p><div class="isomer-image-wrapper"><img style="width:30%" height="auto" width="100%" src="/images/dian_bahasa.png"></div><p>Penerbitan DIAN BAHASA JILID 2 merupakan usaha yang berterusan Pusat Bahasa Melayu Singapura (MLCS), Akademi Guru Singapura, Kementerian Pendidikan Singapura untuk menyediakan wadah rujukan berkaitan bahasa, pedagogi, sejarah dan yang berkaitan dengan teknologi. Dalam usia Pusat Bahasa Melayu sedekad ini, Dian Bahasa terus menyediakan ruang untuk para ilmuwan, Guru Pakar dan ketua guru untuk menyumbangkan hasil kajian yang dijalankan bagi memperbaik pengajaran dan pembelajaran bahasa Melayu di bilik darjah.</p><p><a href="https://academyofsingaporeteachers.moe.edu.sg/docs/librariesprovider6/resources-files/dian-bahasa/dian-bahasa-vol2-content(compressed).pdf?sfvrsn=3fb6282a_2" rel="noopener noreferrer nofollow" target="_blank">DIAN BAHASA JILID 2(.pdf, 13 MB)</a></p><p> ***(PDF file too big!***)</p></li></ul><p></p>