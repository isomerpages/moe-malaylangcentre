---
title: Malay Language Seminar
permalink: /mlcs/professional-development-programmes/signature-programme-program-teras/malay-language-seminar/
description: ""
third_nav_title: Signature Programmes
---
### Seminar Bahasa Melayu

Pada tahun-tahun yang lalu, MLCS menganjurkan Seminar Bahasa Melayu setiap tahun. Dalam usaha untuk meningkatkan mutu Seminar Bahasa Melayu sebagai wadah perkongsian kajian di bilik darjah yang bermutu, MLCS mengorak langkah untuk menganjurkan Seminar Bahasa Melayu sekali dalam setiap 2 tahun. Ertinya, MLCS tidak akan menganjurkan Seminar Bahasa Melayu pada tahun 2023. MLCS akan menganjurkan Seminar Bahasa Melayu pada tahun 2024.

<p style="text-align:center;"><strong>SEMINAR BAHASA MELAYU 2024</strong><br>Khamis, 30 Mei 2024<br>Tema: Memarak Inovasi , Memekar Pedagogi.</p>

Tema 'Memarak Inovasi, Memekar Pedagogi'&nbsp;memberi tumpuan bagi merancakkan lagi usaha guru untuk menambah nilai dan mempertingkat PdP di bilik darjah bagi memenuhi matlamat dan hasil pembelajaran serta kemahiran abad ke-21.

Perubahan yang diperkenalkan adalah bertujuan untuk memberikan guru masa yang secukupnya untuk melaksanakan kajian di bilik darjah dengan lebih baik demi meningkatkan pengajaran dan pembelajaran yang menyeronokkan dan berkesan dalam kalangan para guru bahasa Melayu.

![Seminar Bahasa Melayu](/images/Seminar%20Bahasa%20Melayu.jpg)

**SEMINAR BAHASA MELAYU 2022**


**VISI ARIF BUDIMAN: Menyulam Kecemerlangan Pengajaran dan Pembelajaran (PdP) Bahasa dan Kebudayaan Melayu di Tengah Angkasaraya Kehidupan**

Pusat Bahasa Melayu Singapura (MLCS) akan menganjurkan acara tahunan Seminar Bahasa Melayu pada Selasa, 15 Mac 2022. Seminar ini dianjurkan secara langsung menerusi sidang Zoom.

MLCS mengundang guru-guru bahasa Melayu di Singapura untuk menjalankan kajian dan berkongsi dapatan kajian dalam Seminar tersebut. Seminar Bahasa Melayu ini dibuka hanya untuk guru-guru bahasa Melayu di Singapura.

Klik pautan berikut untuk mengakses buku digital&nbsp;[Prosiding Seminar Bahasa Melayu 2022](https://issuu.com/oxfordgraphic/docs/mlcs-sbm2022-03).